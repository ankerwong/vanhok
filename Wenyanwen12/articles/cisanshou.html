<!DOCTYPE html>
<html lang="zh-HK">
<head><meta charset="UTF-8"><title>詞三首 - 萬鶴書院</title><link rel="stylesheet" href="article-style.css"></head>
<body><nav class="back-nav"><div class="container"><a href="../index.html" class="back-button"><span>←</span>返回目錄</a></div></nav>
<div class="article-container"><header class="article-header"><h1 class="article-title-main">詞三首</h1><p class="article-subtitle">念奴嬌 · 聲聲慢 · 青玉案</p><div class="article-meta-info"><div class="meta-item"><span class="meta-label">作者：</span><span>蘇軾 · 李清照 · 辛棄疾</span></div><div class="meta-item"><span class="meta-label">考試年份：</span><span>2018, 2019, 2021, 2024</span></div></div></header>
<section class="content-section original-text"><h2 class="section-title"><span class="section-icon">📖</span>原文</h2><div class="text-content"><h3>念奴嬌·赤壁懷古（蘇軾）</h3><p>大江東去，浪淘盡，千古風流人物。故壘西邊，人道是，三國周郎赤壁。亂石穿空，驚濤拍岸，捲起千堆雪。江山如畫，一時多少豪傑。</p><p>遙想公瑾當年，小喬初嫁了，雄姿英發。羽扇綸巾，談笑間，檣櫓灰飛煙滅。故國神遊，多情應笑我，早生華髮。人生如夢，一樽還酹江月。</p><h3>聲聲慢·秋情（李清照）</h3><p>尋尋覓覓，冷冷清清，悽悽慘慘戚戚。乍暖還寒時候，最難將息。三杯兩盞淡酒，怎敵他、晚來風急？雁過也，正傷心，卻是舊時相識。</p><p>滿地黃花堆積。憔悴損，如今有誰堪摘？守著窗兒，獨自怎生得黑？梧桐更兼細雨，到黃昏、點點滴滴。這次第，怎一個愁字了得！</p><h3>青玉案·元夕（辛棄疾）</h3><p>東風夜放花千樹，更吹落、星如雨。寶馬雕車香滿路。鳳簫聲動，玉壺光轉，一夜魚龍舞。</p><p>蛾兒雪柳黃金縷，笑語盈盈暗香去。眾裡尋他千百度，驀然回首，那人卻在，燈火闌珊處。</p></div></section>
<section class="content-section dse-section"><h2 class="section-title"><span class="section-icon">🎓</span>DSE 考點</h2><div class="exam-years-list"><span class="year-badge">2018</span><span class="year-badge">2019</span><span class="year-badge">2021</span><span class="year-badge">2024</span></div></section>
</div><button id="backToTop" class="back-to-top"><span>↑</span></button><script>const b=document.getElementById('backToTop');window.addEventListener('scroll',()=>b.classList.toggle('show',window.pageYOffset>300));b.addEventListener('click',()=>window.scrollTo({top:0,behavior:'smooth'}));</script></body></html>