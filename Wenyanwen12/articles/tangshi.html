<!DOCTYPE html>
<html lang="zh-HK">
<head><meta charset="UTF-8"><title>唐詩三首 - 萬鶴書院</title><link rel="stylesheet" href="article-style.css"></head>
<body><nav class="back-nav"><div class="container"><a href="../index.html" class="back-button"><span>←</span>返回目錄</a></div></nav>
<div class="article-container"><header class="article-header"><h1 class="article-title-main">唐詩三首</h1><p class="article-subtitle">山居秋暝 · 月下獨酌 · 登樓</p><div class="article-meta-info"><div class="meta-item"><span class="meta-label">作者：</span><span>王維 · 李白 · 杜甫</span></div><div class="meta-item"><span class="meta-label">考試年份：</span><span>2018, 2019, 2020, 2024</span></div></div></header>
<section class="content-section original-text"><h2 class="section-title"><span class="section-icon">📖</span>原文</h2><div class="text-content"><h3>山居秋暝（王維）</h3><p>空山新雨後，天氣晚來秋。明月松間照，清泉石上流。<br>竹喧歸浣女，蓮動下漁舟。隨意春芳歇，王孫自可留。</p><h3>月下獨酌（李白）</h3><p>花間一壺酒，獨酌無相親。舉杯邀明月，對影成三人。<br>月既不解飲，影徒隨我身。暫伴月將影，行樂須及春。<br>我歌月徘徊，我舞影零亂。醒時同交歡，醉後各分散。<br>永結無情遊，相期邈雲漢。</p><h3>登樓（杜甫）</h3><p>花近高樓傷客心，萬方多難此登臨。錦江春色來天地，玉壘浮雲變古今。<br>北極朝廷終不改，西山寇盜莫相侵。可憐後主還祠廟，日暮聊為梁甫吟。</p></div></section>
<section class="content-section dse-section"><h2 class="section-title"><span class="section-icon">🎓</span>DSE 考點</h2><div class="exam-years-list"><span class="year-badge">2018</span><span class="year-badge">2019</span><span class="year-badge">2020</span><span class="year-badge">2024</span></div></section>
</div><button id="backToTop" class="back-to-top"><span>↑</span></button><script>const b=document.getElementById('backToTop');window.addEventListener('scroll',()=>b.classList.toggle('show',window.pageYOffset>300));b.addEventListener('click',()=>window.scrollTo({top:0,behavior:'smooth'}));</script></body></html>